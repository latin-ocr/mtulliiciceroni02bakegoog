eloquentia iudiciis: itaque ipse quoque concedit in
Ciceronis de Calvo iudicium ‚ positum in illa ad
Trebonium epistola. Neque alia conferre potuit
Ellendtius (Prolegom. ad Brutum p. cxx. sq.)‚ cuius
librum ‚ nescio qua culpa mea ‚ nuper demum
nactus sum. Sed tamen non exquisito , puto ,
acumine opus erat ad divinandum quid magnopere
in Cicerone reprehenderet et Calvus ‚ et alii multi.
Non protuli, quae dignitatem eloquentiae Tullianae
possent elevare. Dii boni! quis umquam sanus hoc
facere in animum inducet? Ne poterit quidem si
velit3 quoniam non argumentis aut toetimoniis quae
proferantur haec crimina nituntur ‚ sed ex cuius-
que sensu proficiscuntur. Explicabam tum quid
mihi videretur, et tamquam verens ne novas τω
moliri viderer excitavi quoque eorum opiniones, qui
Ciceronis aetati coniuncti fuerunt3 tum huic non ‚
ut illi, Lysiam , sed ipsum Demosthenem opposui.
Nec profecto hic summus orator tantum, quantum tra·
ditur, actioni tribuisset , si bene dicendi artem ‘prae-
cipue Isocrateis argutiis et illo μυροθηκίῳ contineri
putavisset. Sed neque ista ipsa non exquisitam
acuminis subtilitatem nec acerrimos ingenii motus
requirunt ‚ et si eorumdem abusu peccasse dicendus
est Cicero ‚ excusandus erit illo Enniano, in alia re
ab ipso usurpato ‚ facilia-s· flammam ora in ar-
dente opprimi, quam bona dicta teneri.

Sed ut redeamus unde digressi sumus, ubertatis

