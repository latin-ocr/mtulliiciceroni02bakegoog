imperita contentio est. Tulliana omnia ex eorum
genere sunt ‚ quae a praesenti ad praesentem vel
dicuntur vel scribuntur, vel etiam dici finguntur ‚
quaeque ideo et facilitatem ac lenius quoddam flu-
men verborum postulant, recondita certe et stu-
diose contracta respuunt. Contra historiae scriptio
multo minus praesentem aliorum voluptatem , quam
tardam et diuturnam commentationem deliberatio-
nemque spectat , id quod Thucydides suis ipse
verbis consilium secutum se esse profitetur: neque
tum aut subito suscipiebatur ‚ aut exiguo tempore
profligabatur. Nec dubito quin ex utraque re, et
cx illa posteritatis cogitatione , et ex lenta et sedata
operis confectione nisi excusanda ‚ certe explicanda
sint illa quae summis laudibus efferri solent in
Thucydide aliisque , peracutum in sententiis ‚ sed
subobscurum ‚ durum et compressum et tamquam
densum in verborum compositione: quae si non
nisi a magnis ingeniis proficisci possunt, sintne
tamen ipsa per s'e laudanda nec ne ‚ dubitare, licet.

Quidquamne praeterea est ex florentissima Lati-
narum literarum aetate ‚ quod quis iure cum Cice—
rone conferat'? Non facile inveniri posse arbitror.
Orationes certe, nisi fictas in historia ‚ nullas ha·
hemum: epistolas perpaucas tantum aliorum ad
Ciceronem3 nam Senecam et Plinium hinc exclu-
damus licet, opinor: dialogi exemplum nullum
habeo praeter Cornelianum ‚ De causis corruptae

