36

nilos et euripos vocant, quis non, quum haec vi-
deat, irriserit? Itaque ut tu paullo ante de lege
et de iure disserens ad naturam referebas omnia,
sic in his ipsis rebus , quae ad requietem animi
delectationemque quaeruntur, natura domina-
tur. Quare antea mirabar (nihil enim his in lo-
cis nisi saxa et montes cogitabam, itaque¹ ut fa-
cerem et orationibus inducebar tuis et versibus)
sed mirabar, ut dixi, te tam valde hoc loco dele·
ctari. Nunc contra miror te, quum Roma absis,
⁸· usquam potius esse. Μ. Ego vero quum licet
plures dies abesse, praesertim hoc tempore an-
ni, et amoenitatem hanc et salubritatem sequor:
raro autem licet. Sed nimirum me alia quoque
causa delectat , quae te non attingit ita. Att. Quae
tandem ista causa est? M. Quia, si verum dicimuS,
haec est‘mea et huius fratris mei germana patria.
Hic² enim orti stirpe antiquissima sumus: hic sa-
cra, hic genus, hic maiorum multa vestigia, quid
plura? hanc vides villam, — ut nunc quidem est
. lautius ³ aedificatam patris nostri studio; qui quum
esset infirma valetudine, hic fere aetatem egit in
literis, —sed hoc ipso in loco quum avus viveret,
et antiquo more parva esset villa, ut illa Curiana
in SabiniS, me scito esse natum. Quare inest
nescio quid et latet in animo ac sensu men, quo
me plus hic locus fortasse delectet: siquidem
etiam ille sapientissimus vir, Ithacam ut videret,

ι idqu'e. 2 hinc. ³ latius.

