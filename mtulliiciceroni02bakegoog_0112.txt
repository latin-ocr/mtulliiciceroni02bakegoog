45

ter ipsoS, diis immortalibus interpositis tum iu-
dicibus tum testibus?

Habes legis prooemium: sic enim hoc appellat ¹⁷·
Plato. Q. Habeo vero frater. Et in hoc admo-
dum delector‚ quod in aliis rebus aliisque sen-
tentiis versaris atque ille. Nihil enim tam dissi-
mile, quam vel ea quae ante dixisti, vel hoc ip-
sum l'egis exordium. Unum illud mihi videris
imitari, orationis genuS. M. Velle ¹ fortasse:
quis enim id potest aut umquam poterit imitari?
Nam sententias interpretari perfacile est: quod
quidem ego facerem , nisi plane esse vellem meus.
Quid enim negotii est eadem prope verbis iisdem
conversa dicere? Q. Prorsus assentior. Verum,
ut modo tute dixisti, te esse malo tuum. Sed
iam exprome, si placet, istas leges de religione.

M. Expromam equidem ut potero. Et quoniam 1‘8.
et locus et sermo familiarisxest, legum leges voce
proponam. Q. Quidnam id est? M. Sunt certa
legum verba, Quinte, neque ita prisca ut in ve-
teribus xn sacratisque legibus, et tamen, quo
plus auctoritatis habeant, paulo antiquiora quam

hic sermo est. Eum morem igitur cum brevi-
tate, si potuero, consequar. Leges autem a me
edentur non perfectae, nam esset infinitum3 sed
ipsae summae rerum atque sententiae. Q. Ita 19.
vero necesse est. Quare audiamus.

M. Ad divos adeunto caste: pietatem vm,

-—-——ss—-

 

o—-o

² vollem.

