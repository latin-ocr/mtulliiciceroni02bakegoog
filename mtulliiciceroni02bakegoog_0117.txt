50

dem, Attice, non es dicturus aliter? Att. Pror-
sus maiorem quidem rem nullam sciscam aliter,
in minoribuS, si voleS, remittam hoc tibi. QsAt-
que mea quidem sententia est. M. At ne longum
fiat videte. Att. Utinam quidem! Quid enim
agere nialumus?

M. Caste iubet lex adire ad deos3 animo vide-
licet, in quo sunt omnia: nec tollit castimoniam
corporis: sed hoc oportet intelligi, quum mul-
tum animus corpore ¹ praestet, observeturque
ut casta corpora adhibeantur, multo esse in
animis id servandum magis. Nam illud vel ad-
spersione aquae, vel dierum numero tollitur,
animi labes nec diuturnitate vanescere ², nec
amnibus ullis elui potest. Quod autem pietatem
adhiberi, opes amoveri iubet, significat pieta-
tem ³ gratam esse de0, sumtum esse removen-
dum. Quum enim paupertatem cum divitiis-⁴
etiam inter homines esse aequalem velimus , cur
eam sumtu ad sacra addito deorum aditu arcea-
mus? praesertim quum ipsi deo nihil ,minus
gratum futurum sit, quam non omnibus patere
ad se placandum et colendum viam. Quod autem
non iudex, sed deus ipse vindex constituitur,
praesentis poenae metu religio confirmari videtur.

Suosque deos ‚ aut novos , aut'alienigenas coli,
confusionem habet religionum ‚ et ignotas ceri-

¹ corpori. ² evanescere. ⁸ probitatem. δ quid est enim ‚ quum
paupertatem divitiis.

